#import "/style.typ": *

#set par(first-line-indent: 1em)

#subheader[Žalm 140]
#note[(... Pokračovanie)]

Bože, stráž nad mojimi rečami \* a dozeraj na moje slová.

Nedovoľ, aby sa mi srdce naklonilo k zlému, \* aby som sa dal na bezbožné skutky so zločincami a zasadal si s nimi na hostinách.  

Nech ma radšej statočný človek uderí a priateľ pokarhá, \* ale nech mi bezbožníci olejom nekropia hlavu na privítanie,  

lebo tým by som sa stal \* účastným na ich zločinoch.  

Budú vydaní Božej spravodlivosti \* a ľudia uznajú že moje slová boli pravdivé.  

Ich kosti budú pohodené na okraji hrobu \* ako kusy dreva a úlomky skál roztrúsené po zemi.  

Ale moje oči sa obracajú k tebe, Pane a Bože môj, \* k tebe sa utiekam, ochraňuj môj život.  

Ochráň ma pred osídlom, čo mi nastrojili, \* pred nástrahami zlých ľudí.  

Nech bezbožní popadajú do vlastných sietí, \* zatiaľ čo ja prejdem bezpečne pomimo.

#subheader[Žalm 141]

Zo všetkých síl volám k Bohu o pomoc, \* hlasite prosím Boha o zľutovanie.  

Predkladám mu svoje ťažkosti, \* rozprávam mu o svojich úzkostiach.  

Ja klesám na duchu, \* ale ty, Bože, vieš, kade mám ísť.  

Na chodníku, ktorým sa uberám, \* nastavili mi osídlo.  

Obzerám sa napravo \* a nik sa ku mne nepriznáva,  

nemám výhľad na útek, \* nikomu nezáleží na mojom živote.  

Bože, k tebe úpenlivo volám. \* Ty si moje útočisko, ty si všetko, čo mám na tomto svete.  

Vypočuj moje volanie o pomoc, \* lebo som úplne vyčerpaný.  

Zachráň ma pred mojimi prenasledovateľmi, \* lebo sú silnejší odo mňa.