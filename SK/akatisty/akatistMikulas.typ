#import "/style.typ": *
#import "/styleAkatist.typ": *

= Akatist k sv. Mikulášovi Divotvorcovi

#align(horizon + center)[#primText[
  #text(50pt)[Akatist k \
  sv. Mikulášovi\
  Divotvorcovi]
]]

#let akatist = (
  (
    "index": 1,
    "kondak": [Predivný a slávny divotvorca, svätiteľ Mikuláš. Počas života si sa páčil Bohu všetkým, čo si konal. Dnes ťa oslavujeme s láskou ako toho, kto neprestáva vylievať na svet milosti z drahocenného a nevyčerpateľného mora Božích zázrakov. Ako toho, ktorý odvážne stojí pred Pánom, ťa prosíme, osloboď nás od všetkých nástrah, aby sme k tebe volali: Raduj sa, svätý Mikuláš, veľký divotvorca.],
    "zvolanie": [Raduj sa, svätý Mikuláš, veľký divotvorca.],
    "ikos": [Podľa prirodzenosti si bol človekom, svätý divotvorca Mikuláš, ale dobrým ovocím tvojej duše si sa pripodobnil anjelom. Preto ti všetci spievame:],
    "prosby": (
      [Raduj sa, že si si od detstva čistotu zachoval.],
      [Raduj sa, že si sa posvätiť milosťou celkom dal.],
      [Raduj sa, že z tvojho počatia rodičia jasali.],
      [Raduj sa, že silou ducha si od detstva oplýval.],
      [Raduj sa, úrodná záhrada v krajine prísľubu.],
      [Raduj sa, kvet, ktorý Boh svojou pravicou zasadil.],
      [Raduj sa, úrodná ratolesť Kristovho viniča.],
      [Raduj sa, zázračný, svieži strom v kráľovstve Ježiša.],
      [Raduj sa, lebo si ľalia z nebeskej záhrady.],
      [Raduj sa, lebo si Kristovou vôňou svet naplnil.],
      [Raduj sa, lebo vieš utíšiť plačúce stvorenia.],
      [Raduj sa, lebo ty napĺňaš človeka radosťou.],
      [Raduj sa, svätý Mikuláš, veľký divotvorca.],
    )
  ), (
    "index": 2,
    "kondak": [Pohľad na to, ako sa rozlieva myro tvojho milosrdenstva, bohomúdry Mikuláš, osvecuje naše duše a telá. Hľadíme na teba ako na toho, z ktorého vyteká životodarné myro, lebo z Božej milosti zosielaš na veriacich zázraky ako dážď a napájaš ich, aby spievali Bohu: Aleluja.],
    "zvolanie": none,
    "ikos": [V Nicei si spolu so svätými otcami bránil kresťanskú vieru v Svätú Trojicu. Vyznal si Božieho Syna ako rovného Otcovi, jednopodstatného a jednorodeného, čím si odsúdil nemúdreho Ária. Preto ťa veriaci takto uctievajú:],
    "prosby": (
      [Raduj sa, lebo si pevný stĺp úprimnej zbožnosti.],
      [Raduj sa, lebo si bezpečným úkrytom veriacich.],
      [Raduj sa, lebo si pevnosťou viery, čo obstojí.],
      [Raduj sa, lebo si príbytok Presvätej Trojice.],
      [Raduj sa, lebo si hlásal Otca rovného so Synom.],
      [Raduj sa, lebo si Ária z koncilu odohnal.],
      [Raduj sa, lebo si krása svätých otcov preslávna.],
      [Raduj sa, lebo si dobrý a premúdry v Pánovi.],
      [Raduj sa, že tvoje slová sú ohnivé plamene.],
      [Raduj sa, že tvoje ovečky dobre sú vedené.],
      [Raduj sa, že pre tvoj príklad sme pevnejší vo viere.],
      [Raduj sa, že si nás naučil vzoprieť sa heréze.],
      [Raduj sa, svätý Mikuláš, veľký divotvorca.],
    )
  ), (
    "index": 3,
    "kondak": [Bohonosný otče Mikuláš! Mocou, ktorú ti dal Boh, si utrel každú slzu z tváre tých, ktorí boli ťažko trápení. Kŕmil si hladných, oslobodzoval ľudí z morských hlbín, chorým si podal liek a všemožne si pomáhal tým, ktorí spievali Bohu: Aleluja.],
    "zvolanie": none,
    "ikos": [Skutočne, otče Mikuláš, nebo je miesto, kde sa ti patrí spievať oslavnú pieseň. Nie je to zem, lebo kto z ľudí je schopný vyjadriť veľkosť tvojej svätosti? Premožení príkladom tvojej lásky ti takto spievame:],
    "prosby": (
      [Raduj sa, obraz pre baránkov a pre ich pastierov.],
      [Raduj sa, lebo si očistil vieru od nevery.],
      [Raduj sa, že v tebe bohaté čnosti sú schované.],
      [Raduj sa, lebo si prečistá komnata svätyne.],
      [Raduj sa, príjemný, žiarivý svietnik, čo nehasne.],
      [Raduj sa, svetlo bez poškvrny, zlatisto žiariace.],
      [Raduj sa, lebo si dôstojný spoločník anjelov.],
      [Raduj sa, lebo si pre ľudí učiteľ vo viere.],
      [Raduj sa, pravidlo, čo pravú moc viery dosvedčí.],
      [Raduj sa, lebo si obrazom duchovnej nežnosti.],
      [Raduj sa, lebo nám pomáhaš bez vášní v tele žiť.],
      [Raduj sa, lebo nás nebeskou rosou vieš osviežiť.],
      [Raduj sa, svätý Mikuláš, veľký divotvorca.],
    )
  ), (
    "index": 4,
    "kondak": [Moja myseľ sa zmieta ako v búrke a nemôže pochopiť, ako sa dajú s dostatočnou úctou a dôstojnosťou osláviť tvoje zázraky, svätý Mikuláš. Nikto ich nemôže zrátať a vymenovať, aj keby sa o to pokúsil mnohými jazykmi. Preto Bohu, ktorý sa v tebe predivne oslávil, túžime s bázňou spievať: Aleluja.],
    "zvolanie": none,
    "ikos": [Zvesť o tvojich veľkých zázrakoch, bohomúdry Mikuláš, sa šírila do ďalekých krajín. Boží Duch ťa na krídlach milosti niesol k núdznym, aby si nachádzal postihnutých biedou a rýchlo zachraňoval všetkých, ktorí k tebe volajú:],
    "prosby": (
      [Raduj sa, lebo nás zo smútku k slobode vyvádzaš.],
      [Raduj sa, lebo nám milosť za milosťou rozdávaš.],
      [Raduj sa, lebo vieš odhaliť ukryté nástrahy.],
      [Raduj sa, lebo ty si mnohé dobrá v nás zasadil.],
      [Raduj sa, útecha tých, ktorí sa v núdzi zmietajú.],
      [Raduj sa, trestajúci tých, čo nástrahy chystajú.],
      [Raduj sa, bezodné údolie Pánových zázrakov.],
      [Raduj sa, premocné svedectvo Kristovho zákona.],
      [Raduj sa, sila a opora tých, ktorí padajú.],
      [Raduj sa, posila tých, ktorí pre pravdu strádajú.],
      [Raduj sa, že každé klamstvo sa pri tebe odhalí.],
      [Raduj sa, že dielo pravdy sa pri tebe podarí.],
      [Raduj sa, svätý Mikuláš, veľký divotvorca.],
    )
  ), (
    "index": 5,
    "kondak": [Ako hviezda, ktorá ukazuje smer, si sa kedysi zjavil pútnikom na mori, ktorým v búrke hrozila smrť, ak by si im neprišiel na pomoc. Zabránil si vo vyčíňaní démonom, ktorí už lietali nad loďou a chceli ju potopiť, a vyhnal si ich. Veriacich si naučil, aby Bohu, ktorý ich tvojím prostredníctvom zachránil, spievali: Aleluja.],
    "zvolanie": none,
    "ikos": [Bol si veľmi milosrdný k chudobným, svätý Mikuláš. Keď si sa dozvedel, že sa tri dievčatá pre chudobu rozhodli pre nemravný život, tajne si v noci vhodil ich otcovi cez okno tri mešce zlata. Aj samotného otca si ochránil od smrteľného hriechu. Preto od mnohých počúvaš velebenie:],
    "prosby": (
      [Raduj sa, truhlica milosrdenstva a dobroty.],
      [Raduj sa, bezpečný úkryt pre smutných a nešťastných.],
      [Raduj sa, pokrm a útecha tých, čo si ťa ctia.],
      [Raduj sa, dostatok chleba pre tých, čo hladní žalostia.],
      [Raduj sa, bohatstvo od Pána pre všetkých chudobných.],
      [Raduj sa, pomoc, čo nemešká s nádejou pre núdznych.],
      [Raduj sa, odpoveď pre tých, čo úprimne hľadajú.],
      [Raduj sa, starostlivá ruka pre tých, čo strádajú.],
      [Raduj sa, pre sestry prečistá záchrana pred hriechom.],
      [Raduj sa, úprimný ochranca nebeskej čistoty.],
      [Raduj sa, nádej pre každého, kto je bez nádeje.],
      [Raduj sa, útecha človeku, ktorému ťažko je.],
      [Raduj sa, svätý Mikuláš, veľký divotvorca.],
    )
  ), (
    "index": 6,
    "kondak": [Celý svet ťa oslavuje, slávny Mikuláš, ako rýchleho zástancu v trápení, lebo si mnohokrát pomáhal tým, ktorí putovali po zemi, i tým, ktorí sa plavili po mori, upozorňoval si ich na nástrahy, chránil si pred nešťastím tých, ktorí spievajú Bohu: Aleluja.],
    "zvolanie": none,
    "ikos": [Žiaril si svetlom života, priniesol si oslobodenie trom veliteľom, ktorí mali byť neprávom zabití, a vzývali ťa, pastier Mikuláš. Vo sne si sa zjavil kráľovi a vyľakal ho tak, že ich prikázal pustiť na slobodu bez ujmy. Preto ti spolu s nimi s vďakou voláme:],
    "prosby": (
      [Raduj sa, lebo rád prídeš na úprimné volanie.],
      [Raduj sa, lebo dáš slobodu tam, kde jej pre smrť niet.],
      [Raduj sa, lebo nás chrániš pred jazykom, čo škodí.],
      [Raduj sa, lebo múr hriechu v nás dokážeš rozdrobiť.],
      [Raduj sa, že ako pavúčiu sieť ničíš klamanie.],
      [Raduj sa, že slávne povýšiš pravdivé poznanie.],
      [Raduj sa, lebo z pút slobodu prinášaš nevinným.],
      [Raduj sa, lebo aj mŕtvych vieš oživiť v Pánovi.],
      [Raduj sa, lebo nám zjavuješ pravdivé poklady.],
      [Raduj sa, lebo vieš zatemniť nástrahy nepravdy.],
      [Raduj sa, že nesieš nevinným od trestu slobodu.],
      [Raduj sa, že svetlom života potešíš každého.],
      [Raduj sa, svätý Mikuláš, veľký divotvorca.],
    )
  ), (
    "index": 7,
    "kondak": [Zjavil si sa ako myro ľúbeznej vône, aby si rozohnal nepríjemné pachy herézy. Keď si slúžil ako pastier v meste Myra, celý svet si napĺňal voňavým olejom svojich čností. Odožeň od nás zápach hriechu, ktorý sa protiví Bohu, aby sme mu spievali príjemnú pieseň: Aleluja.],
    "zvolanie": none,
    "ikos": [Otec Mikuláš, si pre nás ako nový Noe, ktorý svojím riadením rozháňa búrku všetkých krutých bied. Prinášaš Božie stíšenie tým, ktorí ťa velebia:],
    "prosby": (
      [Raduj sa, pokojný prístav pre zmietaných búrkami.],
      [Raduj sa, bezpečná ochrana topiacich sa v mori.],
      [Raduj sa, kapitán pútnikov na plavbách po vodách.],
      [Raduj sa, lebo si nepokoj zázračne utíšil.],
      [Raduj sa, sprievodca zmietaných silnými víchrami.],
      [Raduj sa, teplo pre mrznúcich, ochrana pred chladom.],
      [Raduj sa, svetlo pre tých, ktorí sú vo tme trápenia.],
      [Raduj sa, svietnik, čo osvetlí temnotu súženia.],
      [Raduj sa, že z hriechu dvíhaš a slobodu daruješ.],
      [Raduj sa, že diabla do hĺbky pekelnej zhadzuješ.],
      [Raduj sa, že s tebou na Božiu milosť sa môžeme spoliehať.],
      [Raduj sa, že s tebou pred Božím hnevom sa niet čo báť.],
      [Raduj sa, svätý Mikuláš, veľký divotvorca.],
    )
  ), (
    "index": 8,
    "kondak": [Predivný zázrak prejavuje svätá Cirkev tým, ktorí sa k tebe obracajú, svätiteľ Mikuláš, lebo keď prinášame hoci aj malú modlitbu, dostávame uzdravenie od veľkých bied a chorôb. Po Bohu a Bohorodičke si to ty, na koho sa spoliehame. Vďační za teba spievame Bohu vo viere: Aleluja.],
    "zvolanie": none,
    "ikos": [Skutočne si pomocou pre každého v každom čase, svätý Mikuláš. Zhromaždil si všetkých, ktorí sa k tebe utiekajú. Stal si sa osloboditeľom, živiteľom, lekárom pre každého človeka na zemi. Tým nás povzbudzuješ, aby sme ti spievali:],
    "prosby": (
      [Raduj sa, lebo si prameň, čo chorobu vylieči.],
      [Raduj sa, lebo si pomocou pre ťažko trpiacich.],
      [Raduj sa, zornica, pre toho, kto v hriechu zablúdil.],
      [Raduj sa, nebeská rosa pre páľavou zmorených.],
      [Raduj sa, že všetkých zmätených povedieš k poriadku.],
      [Raduj sa, že všetkých prosiacich privádzaš k dostatku.],
      [Raduj sa, že často odpovieš skôr, ako prosíme.],
      [Raduj sa, že starcom šedivým pridávaš na sile.],
      [Raduj sa, že k pravde navraciaš tých, čo sú na scestí.],
      [Raduj sa, že ničíš zárodky ničivej závisti.],
      [Raduj sa, že verne vysluhuješ Božie tajomstvá.],
      [Raduj sa, že vedieš k náprave mravnosti života.],
      [Raduj sa, svätý Mikuláš, veľký divotvorca.],
    )
  ), (
    "index": 9,
    "kondak": [Zástanca náš, Mikuláš, utíš búrku našich bolestí. Požehnaj nás uzdravením, ktoré poteší duše a rozveselí srdcia tých, ktorí k tebe úprimne volajú o pomoc, na teba sa obracajú a Bohu spievajú: Aleluja!],
    "zvolanie": none,
    "ikos": [Vieme, bohomúdry otče Mikuláš, že bezbožní a ľahkovážni krasorečníci sú zahanbení pred tebou, lebo si rúhačov Ária a Sabélia, ktorí nesprávne chápali Svätú Trojicu, premohol a nás si upevnil v pravej viere. Preto si ťa vážime a spievame:],
    "prosby": (
      [Raduj sa, štít, ktorý nás chráni pre Božie kráľovstvo.],
      [Raduj sa, meč, ktorý roztína neprávosť a klamstvo.],
      [Raduj sa, premúdry učiteľ Božieho zákona.],
      [Raduj sa, odvážny ničiteľ nesprávnych učení.],
      [Raduj sa, lebo si rebrík, čo Pán k nebu vyzdvihol.],
      [Raduj sa, lebo si plášť, ktorý úbohých prikrýva.],
      [Raduj sa, lebo si nemúdrych poučil slovami.],
      [Raduj sa, lebo si lenivých povzbudil čnosťami.],
      [Raduj sa, veď žiariš nádherou Božieho zákona.],
      [Raduj sa, jasný lúč ospravedlnenia od Pána.],
      [Raduj sa, veď svojím učením chrániš od herézy.],
      [Raduj sa, veď k nebu vedieš nás do Božej veleby.],
      [Raduj sa, svätý Mikuláš, veľký divotvorca.],
    )
  ), (
    "index": 10,
    "kondak": [V túžbe spasiť svoju dušu si, otče Mikuláš, úplne podrobil svoje telo duchu, najprv mlčaním a bojom s pokušením, potom si k uvažovaniu o Bohu pripojil aj konanie a tak si získal dokonalosť. Preto sa dnes bez strachu rozprávaš s Bohom a anjelmi, a neustále spievaš: Aleluja.],
    "zvolanie": none,
    "ikos": [Svätiteľ Mikuláš, si ochranným múrom pre tých, ktorí oslavujú tvoje zázraky, a pre tých, ktorí sa k tebe utiekajú. Preto aj nás, chudobných na čnosti, zachráň od biedy, nástrah a všetkých trápení, aby sme ťa s láskou velebili:],
    "prosby": (
      [Raduj sa, lebo nás pred večnou chudobou vystríhaš.],
      [Raduj sa, lebo nás nebeským bohatstvom zahŕňaš.],
      [Raduj sa, lebo si útechou túžiacich po pravde.],
      [Raduj sa, lebo si nápojom smädných po živote.],
      [Raduj sa, lebo nás chrániš pred spormi a vojnami.],
      [Raduj sa, lebo z nás zhadzuješ otrocké okovy.],
      [Raduj sa, lebo si zástanca v biede a trápení.],
      [Raduj sa, lebo si záchranca vo všetkých nástrahách.],
      [Raduj sa, lebo si zachránil mnohých od zhynutia.],
      [Raduj sa, lebo si zachránil mnohých od prekliatia.],
      [Raduj sa, lebo máš záľubu v záchrane hriešnikov.],
      [Raduj sa, lebo rád k životu privádzaš kajúcich.],
      [Raduj sa, svätý Mikuláš, veľký divotvorca.],
    )
  ), (
    "index": 11,
    "kondak": [Každou myšlienkou, slovom i skutkom si väčšmi ako všetci ostatní prinášal slávu Presvätej Trojici, otče Mikuláš. Otázky viery si riešil obdivuhodnou skúsenosťou. Vierou, nádejou a láskou si nás učil spievať Bohu, jedinému v Trojici: Aleluja!],
    "zvolanie": none,
    "ikos": [Hľadíme na teba, Bohom oslávený otče Mikuláš, ako na nehasnúci jasný lúč pre tých, ktorí prebývajú v temnote, lebo s anjelskými zbormi sa rozprávaš o nestvorenom trojsvätom Svetle a osvecuješ duše veriacich, ktoré ti spievajú:],
    "prosby": (
      [Raduj sa, lebo si svetlo, čo žiaru má od Svätej Trojice.],
      [Raduj sa, lebo si úsvitom Slnka, čo nehasne.],
      [Raduj sa, lebo si svieca, čo svetlo má od Pána.],
      [Raduj sa, lebo si uhasil bezbožné plamene.],
      [Raduj sa, žiarivý hlásateľ pravého učenia.],
      [Raduj sa, žiarivý apoštol Nového zákona.],
      [Raduj sa, blesk, ktorý spaľuje bludy a herézy.],
      [Raduj sa, hrom, ktorý vyľaká zvodcov a nečestných.],
      [Raduj sa, premúdry učiteľ pravého poznania.],
      [Raduj sa, pokorný nositeľ tajomnej múdrosti.],
      [Raduj sa, odvážny ničiteľ modlárskej úcty k stvoreniu.],
      [Raduj sa, poslušný služobník, oddaný Trojici.],
      [Raduj sa, svätý Mikuláš, veľký divotvorca.],
    )
  ), (
    "index": 12,
    "kondak": [Vieme, že ťa Boh obdaril milosťou, preto radostne slávime tvoju pamiatku, otče Mikuláš, a s nádejou sa obraciame na tvoj príhovor. Nemožno zrátať tvoje slávne diela. Je ich ako piesku v mori a hviezd na nebi. V údive nad tvojím životom spievame Bohu: Aleluja!],
    "zvolanie": none,
    "ikos": [Oslavujeme tvoje zázraky, všechválny otče Mikuláš. Velebíme ťa, lebo v tebe sa predivne oslávil Boh, slávny vo Svätej Trojici. Aj keby sme ti zložili nespočítateľne mnoho hymnov a piesní, nespravili by sme nič, čo by sa vyrovnalo tvojim zázrakom. Pri pohľade na nich k tebe voláme:],
    "prosby": (
      [Raduj sa, nebeského Kráľa a Pána služobník.],
      [Raduj sa, večného Božieho oltára spoločník.],
      [Raduj sa, pomocník veriacich uprostred trápenia.],
      [Raduj sa, chvála a česť všetkých skutočných kresťanov.],
      [Raduj sa, lebo máš meno, čo víťazstvu rovná sa.],
      [Raduj sa, lebo si nositeľ venca pre víťaza.],
      [Raduj sa, lebo si zrkadlo dobrého konania.],
      [Raduj sa, lebo si bezpečím pre tých, čo prosia ťa.],
      [Raduj sa, lebo si nádejou tam, kde jej takmer niet.],
      [Raduj sa, lebo si pomocou na ceste za spásou.],
      [Raduj sa, lebo nás pred cestou do pekla vystríhaš.],
      [Raduj sa, lebo nás k večnému životu sprevádzaš.],
      [Raduj sa, svätý Mikuláš, veľký divotvorca.],
    )
  ), (
    "index": 13,
    "kondak": [Presvätý a predivný otče Mikuláš, útecha všetkých trápených. Prijmi našu chválu, aby sme boli zachránení od večných múk. Pros Pána, aby sme mu spolu s tebou spievali: Aleluja.],
    "zvolanie": none,
    "ikos": none,
    "prosby": none,
    "modlitba": "Ctihodný otec Mikuláš! Pastier a učiteľ všetkých, ktorí k tebe prichádzajú s vierou! Zástanca tých, ktorí sa k tebe utiekajú a vrúcnou modlitbou ťa prosia o ochranu. Ponáhľaj sa a ochráň Kristovo stádo pred vlkmi, ktorí ho trhajú. Svojimi modlitbami našu krajinu i každého človeka v nej ochráň od hladu, pohrôm, zemetrasenia, povodní, krupobitia, ohňa, meča, vpádu nepriateľa a náhlej smrti. Ako si sa zľutoval nad tromi mužmi vo väzení a zachránil si ich od kráľovho hnevu a trestu smrti, tak sa zmiluj aj nad nami, ktorí mysľou, slovom i skutkom prebývame v tme hriechov. Zachráň nás pred Božím hnevom a večným trestom. Nech nám na tvoj príhovor Pán Ježiš Kristus daruje bezhriešny a pokojný život. Nech nie sme odsúdení s tými, čo stoja po Kristovej ľavici, ale dovoľ nám stáť po Božej pravici, aby sme boli uznaní za hodných vojsť do kráľovstva Božej slávy, kde budeme naveky chváliť a zvelebovať Božie meno."
  )
);

#akatistGenerate(akatist)
