{
    "V": {
        "HV": [
            {
                "TITLE": "",
                "HLAS": 6,
                "PODOBEN": "Ѿча́ѧннаѧ",
                "TEXT": "И҆з̾ чре́ва роди́лсѧ є҆сѝ пре́жде денни́цы, ѿ ѻ҆ц҃а̀ безма́теренъ пре́жде вѣ̑къ, а҆́ще и҆ а҆́рїй тва́рь тѧ̀, а҆ не бг҃а сла́витъ, де́рзостїю смѣша́ѧ тѧ̀ зижди́телѧ тва́ремъ безꙋ́мнѡ, вещество̀ ѻ҆гнѧ̀ вѣ́чнагѡ себѣ̀ сокро́вищствꙋѧй: но собо́ръ, и҆́же въ нїке́и, сн҃а бж҃їѧ тѧ̀ проповѣ́да, гдⷭ҇и, ѻ҆ц҃ꙋ̀ и҆ дх҃ꙋ сопрⷭ҇то́льна."
            },
            {
                "TEXT": "Кто̀ твою̀, сп҃се, ри́зꙋ раздра̀; а҆́рїй, ты̀ ре́клъ є҆сѝ, и҆́же трⷪ҇цы пресѣчѐ є҆диночестно́е нача́ло въ раздѣлє́нїѧ. се́й ѿве́рже тѧ̀ бы́ти є҆ди́наго ѿ трⷪ҇цы: се́й и҆ несто́рїа ᲂу҆чи́тъ бцⷣꙋ не глаго́лати. но собо́ръ, и҆́же въ нїке́и, сн҃а бж҃їѧ тѧ̀ проповѣ́да, гдⷭ҇и, ѻ҆ц҃ꙋ̀ и҆ дх҃ꙋ сопрⷭ҇то́льна."
            },
            {
                "TEXT": "Въ бре́гъ па́даетъ грѣха̀, а҆́рїй возненави́дѣвый свѣ́та ви́дѣти, и҆ бж҃е́ственною растерза́етсѧ ᲂу҆́дицею внꙋ́треннихъ, всѐ и҆зда́ти сꙋщество̀ и҆ дꙋ́шꙋ нꙋ́жнѡ, дрꙋгі́й і҆ꙋ́да бы́въ нра́вомъ и҆ ѡ҆́бразомъ. но собо́ръ, и҆́же въ нїке́и, сн҃а бж҃їѧ тѧ̀ проповѣ́да, гдⷭ҇и, ѻ҆ц҃ꙋ̀ и҆ дх҃ꙋ сопрⷭ҇то́льна."
            }
        ],
        "HV_S": [
            {
                "TITLE": "",
                "HLAS": 6,
                "PODOBEN": "",
                "TEXT": "Та́инствєнныѧ дне́сь дх҃а трꙋбы̑, бг҃онѡ́сныѧ ѻ҆тцы̀ восхва́лимъ, пѣснопѣ́вшыѧ посредѣ̀ цр҃кве, пѣ́снь сли́чнꙋю бг҃осло́вїѧ, трⷪ҇цꙋ є҆ди́нꙋ непремѣ́ннꙋю, сꙋщество́ же и҆ бж҃ество̀, низложи́тели а҆́рїевы и҆ правосла́вныхъ побо́рники, молѧ́щыѧсѧ всегда̀ гдⷭ҇ꙋ поми́ловатисѧ дꙋша́мъ на́шымъ."
            }
        ],
        "HV_N": [
            {
                "TITLE": "бг҃оро́диченъ",
                "HLAS": null,
                "PODOBEN": "",
                "TEXT": "Кто̀ тебѐ не ᲂу҆бл҃жи́тъ, прест҃а́ѧ дв҃о:"
            }
        ],
        "PAR": [],
        "L_S": [
            {
                "TITLE": "",
                "HLAS": 3,
                "PODOBEN": "",
                "TEXT": "А҆пⷭ҇льскихъ преда́нїй и҆звѣ́стнїи храни́телїе бы́сте ст҃і́и ѻ҆тцы̀: ст҃ы́ѧ бо трⷪ҇цы є҆диносꙋ́щное, правосла́внѡ проповѣ́давше, а҆́рїево хꙋле́нїе собо́рнѣ низложи́сте, съ ни́мже и҆ македо́нїа дх҃обо́рца ѡ҆бличи́вше, ѡ҆сꙋди́сте нестѡ́рїа, є҆втѵ́хїа и҆ дїоско́ра, саве́ллїа же и҆ севи́ра безгла́внаго: и҆́хже пре́лести и҆зба́витисѧ на́мъ и҆спроси́те, нескве́рнꙋ на́шемꙋ житїю̀ въ вѣ́рѣ сохрани́тисѧ, мо́лимсѧ."
            }
        ],
        "L_N": [
            {
                "TITLE": "бг҃оро́диченъ",
                "HLAS": null,
                "PODOBEN": "",
                "TEXT": "Без̾ сѣ́мене ѿ бжⷭ҇твеннагѡ:"
            }
        ],
        "S_S": [
            {
                "TITLE": "",
                "HLAS": 4,
                "PODOBEN": "",
                "TEXT": "Моле́бнꙋю па́мѧть дне́сь бг҃оно́сныхъ ѻ҆тцє́въ, ѿ всеѧ̀ вселе́нныѧ собра́вшихсѧ, во свѣ́тлѣмъ гра́дѣ нїке́йстѣмъ правосла́вныхъ собра́нїѧ, бл҃гоче́ствꙋюще вѣ́рнѡ пра́зднꙋемъ: сі́и бо лю́тагѡ а҆́рїа безбо́жное велѣ́нїе бл҃гочестномꙋ́дреннѣ низложи́ша, и҆ ѿ собо́рныѧ цр҃кве собо́рнѣ того̀ и҆згна́ша: и҆ ꙗ҆́снѡ сн҃а бж҃їѧ є҆диносꙋ́щна и҆ соприсносꙋ́щна пре́жде вѣ̑къ сꙋ́ща, всѣ́хъ наꙋчи́ша и҆сповѣ́дати, во и҆з̾ѡбраже́нїи вѣ́ры и҆звѣ́стнѡ и҆ бл҃гоче́стнѡ сїѐ и҆зложи́вше, тѣ́мже и҆ мы̀ бжⷭ҇твеннымъ и҆́хъ повелѣ́нїємъ послѣ́дствꙋюще, и҆звѣ́стнѡ вѣ́рꙋюще слꙋ́жимъ, со ѻ҆ц҃е́мъ сн҃ꙋ, и҆ дх҃ꙋ всест҃о́мꙋ во є҆ди́номъ бж҃ествѣ̀, трⷪ҇цѣ є҆диносꙋ́щнѣй."
            }
        ],
        "S_N": [
            {
                "TITLE": "бг҃оро́диченъ",
                "HLAS": null,
                "PODOBEN": "",
                "TEXT": "При́зри на молє́нїѧ:"
            }
        ],
        "T": [],
        "HV_B": {
            "TEXT": "А҆́рїй безꙋ́мный прест҃ы́ѧ трⷪ҇цы пресѣчѐ є҆динонача́лїе въ трѝ беззакѡ́ннаѧ же и҆ несра́слєннаѧ сꙋщєства̀. тѣ́мже ѻ҆тцы̀ бг҃оно́снїи соше́дшесѧ ᲂу҆се́днѡ, ре́вностїю разжи́заеми, ꙗ҆́коже ѳесві́тѧнинъ и҆лїа̀, дꙋхо́внымъ посѣка́ютъ мече́мъ, стꙋдꙋ̀ наꙋчи́вшаго хꙋ́льника, ꙗ҆́коже дх҃ъ вѣща́ше."
        },
        "T_B": {
            "TITLE": "",
            "HLAS": 8,
            "PODOBEN": "",
            "TEXT": "Препросла́вленъ є҆сѝ, хрⷭ҇тѐ бж҃е на́шъ, свѣти̑ла на землѝ ѻ҆тцы̀ на́шѧ ѡ҆снова́вый, и҆ тѣ́ми ко и҆́стиннѣй вѣ́рѣ всѧ̑ ны̀ наста́вивый: многобл҃гоꙋтро́бне, сла́ва тебѣ̀."
        }
    },
    "U": {
        "T": [],
        "S2": [
            {
                "TITLE": "",
                "HLAS": 8,
                "PODOBEN": "Воскрⷭ҇лъ є҆сѝ:",
                "TEXT": "Стра̑сти ᲂу҆здо́ю непоро́чнагѡ поста̀ ᲂу҆держава́юще, ᲂу҆́мъ къ честны̑мъ бг҃овидѣ́нїємъ вѣ́рою соверше́ннѣйшею впери́ти всѝ потщи́мсѧ: ꙗ҆́кѡ да земнꙋ́ю житїѧ̀ сла́дость пре́зримъ, и҆ нбⷭ҇нꙋю полꙋчи́мъ жи́знь и҆ бж҃е́ственное сїѧ́нїе."
            },
            {
                "TITLE": "",
                "HLAS": 8,
                "PODOBEN": "Воскрⷭ҇лъ є҆сѝ:",
                "TEXT": "Стра̑сти ᲂу҆здо́ю непоро́чнагѡ поста̀ ᲂу҆держава́юще, ᲂу҆́мъ къ честны̑мъ бг҃овидѣ́нїємъ вѣ́рою соверше́ннѣйшею впери́ти всѝ потщи́мсѧ: ꙗ҆́кѡ да земнꙋ́ю житїѧ̀ сла́дость пре́зримъ, и҆ нбⷭ҇нꙋю полꙋчи́мъ жи́знь и҆ бж҃е́ственное сїѧ́нїе."
            },
            {
                "TITLE": "бг҃оро́диченъ",
                "HLAS": null,
                "PODOBEN": "",
                "TEXT": "Въ пꙋчи́нꙋ лю́тꙋю впадо́хъ ᲂу҆ны́нїѧ, ѿ мно́жества лꙋка́выхъ и҆ беззако́нныхъ мои́хъ дѣ́лъ, прїидо́хъ въ недоꙋмѣ́нїе и҆ неча́ѧнїемъ ны́нѣ содержи́мь є҆́смь. влⷣчце бцⷣе, ты̀ мѧ̀ сп҃сѝ, ты̀ помозѝ: грѣ́шникѡвъ бо ты̀ є҆сѝ ᲂу҆милостивле́нїе, и҆ ѡ҆чище́нїе сп҃си́тельное."
            }
        ],
        "S3": [
            {
                "TITLE": "",
                "HLAS": 8,
                "PODOBEN": "Па́стырскаѧ свирѣ́ль:",
                "TEXT": "Предложи́въ та́йнꙋю по́стъ трапе́зꙋ, поꙋща́етъ на́мъ бога́тнѡ насы́титисѧ: ꙗ҆ди́мъ ꙗ҆́коже бра́шно присноживѡ́тныѧ да́ры дх҃а: пїи́мъ ꙗ҆́коже питїѐ, сле́зъ стрꙋи̑ бг҃отѡ́чныѧ: и҆ возвесели́вшесѧ, хвалꙋ̀ бг҃ꙋ непреста́ннѡ принесе́мъ."
            },
            {
                "TITLE": "бг҃оро́диченъ",
                "HLAS": null,
                "PODOBEN": "",
                "TEXT": "Ѿ всѧ́кагѡ преще́нїѧ, и҆ ѡ҆ѕлобле́нїѧ человѣ́ческагѡ, сп҃сѝ на́съ всест҃а́ѧ дв҃о: тѧ́ бо и҆́мамы покро́въ и҆ предста́тельство прибѣга́ющїи къ тебѣ̀ бг҃ома́ти, и҆ къ рожде́нномꙋ и҆з̾ тебѐ бг҃ꙋ на́шемꙋ: є҆го́же молѝ и҆зба́витисѧ на́мъ ѿ бѣ́дъ и҆ скорбе́й."
            }
        ],
        "P": [
            {
                "TEXT": ""
            },
            {
                "TEXT": ""
            }
        ],
        "EV": [],
        "50": [
            {
                "TEXT": ""
            }
        ],
        "K": {
            "H": "8",
            "P2": [
                {
                    "TEXT": "Ви́дите ви́дите, ꙗ҆́кѡ а҆́зъ є҆́смь бг҃ъ ва́шъ, пре́жде вѣ̑къ рожде́нный ѿ ѻ҆ц҃а̀, и҆ ѿ дв҃ы въ послѣ̑днѧѧ без̾ мꙋ́жа заче́ншїйсѧ, и҆ разрꙋши́вый грѣ́хъ пра́ѻтца а҆да́ма, ꙗ҆́кѡ чл҃вѣколю́бецъ.",
                    "TITLE": "І҆рмо́съ"
                },
                {
                    "TEXT": "Воздохнѝ, прослези́сѧ дꙋшѐ, ѡ҆брати́сѧ, пока́йсѧ: прибли́жисѧ де́нь, при две́рехъ сꙋдїѧ̀, ко ѿвѣ́тꙋ гото́висѧ,  и҆ возопі́й: согрѣши́хъ тѝ ще́дрый, млⷭ҇тиве, бл҃гі́й, ты̀ мѧ̀ ᲂу҆ще́дри."
                },
                {
                    "TEXT": "Не сы́тость грѣха̀ дꙋшѐ моѧ̀ возненави́ждь всегꙋби́тельнꙋю, наслади́сѧ сы́тостїю поста̀ прилѣ́жнѡ, сп҃си́тєльныѧ за́пѡвѣди снѣ́дь сотворѝ, наслажде́нїе и҆схода́тайствꙋющыѧ вѣ́чныхъ бла̑гъ, вѣ́рою."
                },
                {
                    "TEXT": "А҆́гг҃ли, си̑лы, нача̑ла, а҆рха́гг҃ли, гдⷭ҇ьства, прⷭ҇то́ли, вла̑сти, херꙋві́ми и҆ серафі́ми, бл҃года́вца и҆ бг҃а моли́те, проще́нїе долгѡ́въ и҆ страсте́й премѣне́нїе дарова́ти на́мъ."
                },
                {
                    "TEXT": "И҆́ный господи́на ѳео́дѡра, гла́съ то́йже."
                },
                {
                    "TEXT": "Оу҆ви́дѣхомъ, позна́хомъ, ꙗ҆́кѡ бл҃го на́мъ въ покаѧ́нїе вре́мѧ, є҆́же ѡ҆предѣли́лъ є҆сѝ: но въ се́мъ прїимѝ бж҃е, мл҃твы на́шѧ, и҆ и҆спра́ви пред̾ тобо́ю ще́дре, ꙗ҆́кѡ кади́ло до́брое, ꙗ҆́кѡ же́ртвꙋ прїѧ́тнꙋю."
                },
                {
                    "TEXT": "Оу҆жаса́юсѧ и҆ бою́сѧ, помышлѧ́ѧ, є҆ли̑ка согрѣши́хъ: ка́кѡ тѧ̀ ᲂу҆срѧ́щꙋ; ка́кѡ ꙗ҆влю́сѧ тебѣ̀ стра́шне; ка́кѡ же предста́нꙋ неꙋмы́тномꙋ твоемꙋ̀ сꙋди́щꙋ; тѣ́мже пощадѝ мѧ̀ ще́дре, въ ча́съ, є҆гда̀ и҆́маши сꙋди́ти все́й землѝ."
                },
                {
                    "TEXT": "Ты̀ нїнеѵі́тѧны пока́ѧвшыѧсѧ и҆ пости́вшыѧсѧ, ѿ запреще́ннагѡ и҆зве́лъ є҆сѝ гнѣ́ва: содо́млѧны же ѻ҆гне́мъ поже́глъ є҆сѝ въ пресыще́нїи блꙋдѧ́щыѧ: но и҆зба́ви мѧ̀ хрⷭ҇тѐ, преще́нїѧ и҆́хъ."
                },
                {
                    "TITLE": "Бг҃оро́диченъ:",
                    "HLAS": null,
                    "PODOBEN": "",
                    "TEXT": "Є҆ди́на ро́ждшаѧ безнача́льное сло́во всенепоро́чнаѧ, и҆з̾ тебѐ воплоще́ннаго непрело́жнаго, є҆́же бѣ̀, пребы́вшаѧ дв҃ою по рождествѣ̀ безневѣ́стнаѧ, молѝ ѡ҆ всѣ́хъ, и҆зба́витисѧ ѿ тлѝ жи́зни на́шей."
                },
                {
                    "TITLE": "Трⷪ҇ченъ:",
                    "HLAS": null,
                    "PODOBEN": "",
                    "TEXT": "Пресоверше́ннаѧ є҆ди́нице, пребж҃е́ственнаѧ, трїѷпоста́снаѧ, нерожде́нне ѻ҆́ч҃е, и҆ сн҃е є҆диноро́дне, дш҃е ѿ ѻ҆ц҃а̀ и҆сходѧ́й, сн҃омъ же ꙗ҆влѧ́ѧйсѧ: сꙋщество̀ є҆ди́но и҆ є҆стество̀, гдⷭ҇ьство, црⷭ҇тво, сп҃сѝ всѣ́хъ на́съ."
                }
            ],
            "P8": [
                {
                    "TEXT": "Бг҃оглаго́ливїи ѻ҆́троцы:",
                    "TITLE": "І҆рмо́съ"
                },
                {
                    "TEXT": "Ѡ҆правда́вый воздохнꙋ́вша мытарѧ̀, ᲂу҆ще́дривый блꙋдни́цꙋ ѿ се́рдца слези́вшꙋю, сп҃сѝ ᲂу҆ще́дри сп҃се, дꙋ́шы пою́щихъ тѧ̀."
                },
                {
                    "TEXT": "Плодоно́симъ дѣѧ̑нїѧ добродѣ́тєльнаѧ посто́мъ гдⷭ҇ви, и҆ вре́дныхъ ѿдалѧ́ющесѧ помышле́нїй, да бж҃е́ственнꙋю сла́дость полꙋчи́мъ."
                },
                {
                    "TEXT": "А҆́гг҃льстїи ли́цы мо́лѧтъ тѧ̀, а҆пⷭ҇льстїи собо́ри, и҆ мч҃нкѡвъ чи́ни, і҆и҃се, лю́демъ твои̑мъ проще́нїе да́рꙋй."
                },
                {
                    "TEXT": "И҆́ный. І҆рмо́съ: На горѣ̀ ст҃ѣ́й:"
                },
                {
                    "TEXT": "Въ наро́читый де́нь воздержа́нїѧ, прїиди́те всѝ вострꙋ́бимъ въ пѣ́снехъ: и҆ ꙗ҆́кѡ сла́достїю бж҃е́ственною ᲂу҆чрежда́ющесѧ, пѣ́сньми пои́мъ гдⷭ҇а, и҆ превозно́симъ во всѧ̑ вѣ́ки. "
                },
                {
                    "TEXT": "Кто̀ снѣда́етъ человѣ́ка бж҃їѧ дре́вле; ѕвѣ́рь ле́въ, ѿ ле́сти прⷪ҇ро́чи преслꙋша́нїѧ снѣ́ди прїи́мша: блюдѝ ᲂу҆́бѡ дꙋшѐ моѧ̀, да тѧ̀ не прельсти́тъ чревобѣ́сїѧ ѕмі́й."
                },
                {
                    "TEXT": "Бл҃гослови́мъ ѻ҆ц҃а̀, и҆ сн҃а, и҆ ст҃а́го дх҃а, гдⷭ҇а."
                },
                {
                    "TEXT": "По́стъ ꙗ҆́кѡ храни́телѧ чистоты̀ и҆ ма́терь безстра́стїѧ почита́юще, прїиди́те лю́дїе ѿ любвѐ цѣлꙋ́имъ, гдⷭ҇а пою́ще, и҆ превозносѧ́ще во всѧ̑ вѣ́ки."
                },
                {
                    "TEXT": "Хва́лимъ, бл҃гослови́мъ, покланѧ́емсѧ гдⷭ҇ви:"
                },
                {
                    "TITLE": "Бг҃оро́диченъ:",
                    "HLAS": null,
                    "PODOBEN": "",
                    "TEXT": "Несѣко́мꙋю го́рꙋ дв҃ꙋ, свѣтоно́сный свѣ́щникъ, бл҃гопрехо́днꙋю лѣ́ствицꙋ, бж҃їе вмѣсти́лище вѣ́рнїи ᲂу҆бл҃жи́мъ."
                },
                {
                    "TITLE": "Трⷪ҇ченъ:",
                    "HLAS": null,
                    "PODOBEN": "",
                    "TEXT": "Ꙗ҆́кѡ є҆ди́ницꙋ сꙋщество́мъ пою́ тѧ, ꙗ҆́кѡ трⷪ҇цꙋ ли́цы тѧ̀ чтꙋ̀, ѻ҆́ч҃е, и҆ сн҃е, и҆ дш҃е прест҃ы́й, безнача́льнꙋю держа́вꙋ твоегѡ̀ црⷭ҇твїѧ сла́влю во вѣ́ки."
                }
            ],
            "P9": [
                {
                    "TEXT": "Проѧвле́нное на горѣ̀:",
                    "TITLE": "І҆рмо́съ"
                },
                {
                    "TEXT": "До́брый по́стъ ᲂу҆тꙋчнѧ́ющїй се́рдце, кла́съ зрѣ́лый добродѣ́телей бж҃е́ственнѡ прозѧба́етъ: є҆го́же возлю́бимъ, во ст҃ы́хъ дне́хъ ѡ҆сщ҃е́нїе прїе́млюще."
                },
                {
                    "TEXT": "Во грѣсѣ́хъ мно́гихъ ѡ҆скверне́на, ᲂу҆ѧ́звена зрѧ̀ и҆ ѡ҆сꙋжде́на, млⷭ҇тиве, твое́ю млⷭ҇тїю ᲂу҆ще́дривъ, сп҃сѝ мѧ̀ мл҃твами ст҃ы́хъ твои́хъ."
                },
                {
                    "TEXT": "Оу҆вы̀ всеѻкаѧ́ннаѧ дꙋшѐ, ка́кѡ ѿвѣща́еши; кі́й стра́хъ тѧ̀ прїи́метъ сꙋдїѝ сѣдѧ́щꙋ, тьма́мъ предстоѧ́щымъ а҆́гг҃лѡвъ; потщи́сѧ ᲂу҆́бѡ, пре́жде конца̀ пока́йсѧ. "
                },
                {
                    "TEXT": "И҆́стиннымъ посто́мъ пости́мсѧ гдⷭ҇ви, ꙗ҆́кѡ бра́шенъ воздержа́щесѧ, ѧ҆зы́ка, ꙗ҆́рости, и҆ лжѝ, и҆ всѧ́кїѧ и҆ны́ѧ стра́сти ѡ҆чꙋжди́мсѧ, да чи́стѣ па́схꙋ ᲂу҆́зримъ."
                },
                {
                    "TEXT": "Ты̀ самꙋ́ила процвѣти́лъ є҆сѝ пло́дъ по́сте: ты̀ воспита́лъ є҆сѝ самѱѡ́на вели́каго хра́бра, ты̀ соверша́еши сщ҃е́нники и҆ прⷪ҇ро́ки: ты̀ на́съ ѡ҆ст҃ѝ по́сте честны́й."
                },
                {
                    "TEXT": "И҆мꙋ́ще дх҃а ст҃а́го, поста̀ гости́телѧ бога́тна, тогѡ̀ дарова́нїй насы́тимсѧ, и҆ бога́тнѡ наслади́мсѧ, того̀ воспѣва́юще ꙗ҆́кѡ бг҃а на́шего."
                },
                {
                    "TITLE": "Бг҃оро́диченъ:",
                    "HLAS": null,
                    "PODOBEN": "",
                    "TEXT": "Ца́рскꙋю колесни́цꙋ, свѣ́тлый ѻ҆́блакъ, го́рꙋ тꙋ́чнꙋю, го́рꙋ ᲂу҆сыре́ннꙋю, браконеискꙋ́снаѧ мо́лимъ тѧ̀ дв҃о, и҆сцѣлѝ стра̑сти дꙋ́шъ на́шихъ."
                }
            ]
        },
        "SV": [
            {
                "TEXT": ""
            },
            {
                "TEXT": ""
            },
            {
                "TEXT": ""
            }
        ],
        "CH": [
            {
                "TEXT": ""
            },
            {
                "TEXT": ""
            },
            {
                "TEXT": ""
            }
        ],
        "CH_SN": [
            {
                "TEXT": ""
            }
        ],
        "T_B": {
            "TITLE": "",
            "HLAS": 8,
            "PODOBEN": "",
            "TEXT": "Препросла́вленъ є҆сѝ, хрⷭ҇тѐ бж҃е на́шъ, свѣти̑ла на землѝ ѻ҆тцы̀ на́шѧ ѡ҆снова́вый, и҆ тѣ́ми ко и҆́стиннѣй вѣ́рѣ всѧ̑ ны̀ наста́вивый: многобл҃гоꙋтро́бне, сла́ва тебѣ̀."
        }
    }
}