#import "../../../all.typ": *
#columns(2, gutter: 2pt, [

  #generateTable((
    col2("Vecieren"),
    col2("Долготерпѣли́ве и҆ чл҃вѣколю́бче бж҃е мо́й, многомлⷭ҇тиве и҆ ще́дре, ка́кѡ претерпѣ́лъ є҆сѝ закала́нїе и҆ ѹ҆мерщвле́нїе на дре́вѣ, за ро́дъ человѣ́ческїй; славосло́вимъ твоѐ бл҃гоꙋтро́бїе."),
    col2("Заꙋшє́нїѧ претерпѣ́лъ є҆сѝ, и҆ распѧ́тїе долготерпѣли́ве, и҆ ѹ҆ничижє́нїѧ, хотѧ̀ всѣ́хъ и҆зба́вити лестца̀, є҆ди́не живода́вче, и҆ всѧ̑ терпи́ши пребл҃гі́й."),
    col2("Возше́лъ є҆сѝ па́стырю, на крⷭ҇тъ, и҆ просте́рлъ є҆сѝ рꙋ́цѣ, вопїѧ̀: прїиди́те ко мнѣ̀, и҆ просвѣти́тесѧ человѣ́цы, иже пре́лестїю помрачи́вшїисѧ: а҆зъ бо свѣ́тъ єсмь. сла́ва тебѣ̀ є҆ди́не свѣтопода́телю."),
    col2("Преклоне́ннꙋ тѧгча́йшею тѧгото́ю прегрѣше́нїй дꙋ́шꙋ мою̀, и҆ слѧ́ченнꙋю возста́ви дв҃о, ты́ бо низве́ржєнныѧ возставлѧ́юща сп҃са имаши, повинꙋ́ющасѧ ѹ҆до́бнѡ мт҃рнемꙋ дерзнове́нїю: и҆ раздерѝ твои́мъ хода́тайствомъ грѣхо́вное рꙋкописа́нїе, молю́сѧ, за ве́лїю твою̀ млⷭ҇ть."),
    col2("Ѿча́ѧннаго грѣхмѝ и҆ ѡ҆скверне́на беззако́ньми, презрѣ́вшаго бж҃їѧ повелѣ̑нїѧ ви́ждь, и҆ не ѿве́ржи менѐ ѿ лица̀ твоегѡ̀: ты́ бо є҆сѝ бцⷣе, ѹ҆пова́нїе моѐ, и҆ предста́тельнице. тѣ́мже вонмѝ мои̑мъ моле́нїємъ, и҆ ѿ всѧ́кїѧ мѧ̀ скве́рны ѡ҆чи́сти, за ве́лїю твою̀ млⷭ҇ть."),
    col2("Ѿве́рзи мѝ двє́ри покаѧ́нїѧ, да́ждь мѝ прест҃а́ѧ и҆сто́чникъ сле́зъ, пода́ждь ѹ҆миле́нїе и҆ цѣломꙋ́дренное се́рдце: тебе́ бо є҆ди́нꙋ и҆звѣ́стное предста́тельство написꙋ́ю, всѧ́кое на тѧ̀ ча́ѧнїе моѐ возношꙋ̀. не ѿри́ни менѐ посра́млена, но прїимѝ, и҆ сп҃сѝ влⷣчце, за ве́лїю твою̀ млⷭ҇ть."),
  ))
])
