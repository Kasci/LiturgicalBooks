#import "../../../all.typ": *
#columns(2, gutter: 2pt, [

  #generateTable((
    col2("Vecieren"),
    col2("Вели̑кимъ та́йнамъ бж҃їимъ слꙋжи́телїе бы́сте, бг҃осло́вцы и҆ бг҃ови́дцы, ѹ҆ченицы̀: и҆ бл҃года́ть и҆сцѣле́нїй прїѧ́сте, и҆ всѣ̑мъ человѣ́кѡмъ болѣ̑зни и҆сцѣлѧ́ете."),
    col2("Вели́кое прибѣ́жище и҆ покро́въ дꙋша́мъ на́шымъ, дꙋхѡ́въ лю́тыхъ прогна́нїе, вы̀ є҆стѐ бг҃ови́дцы а҆пⷭ҇ли гдⷭ҇ни: тѣ́мже ва́съ при́снѡ почита́емъ."),
    col2("Ѿ всѧ́кагѡ ѡ҆бстоѧ́нїѧ, и҆ вре́да бѣсо́вскагѡ, и҆ прегрѣше́нїй, и҆ ѕла́гѡ плѣне́нїѧ и҆зба́вите, вѣ́рою ва́съ восхвалѧ́ющихъ, бж҃е́ственнїи а҆пⷭ҇ли бл҃же́ннїи."),
    col2("Нїко́лае бл҃же́нне, припа́дающа мѧ̀ ѹ҆ще́дри, молю́сѧ тѝ мꙋ́дре, и҆ ѻчи просвѣтѝ дꙋшѝ моеѧ̀, да чи́стѣ ви́ждꙋ свѣтода́вца ще́драго."),
    col2("Врагѡ́въ ищꙋщихъ мѧ̀ ѡ҆ѕло́бити, и҆зба́ви мѧ̀ ст҃е, дерзнове́нїе къ бг҃ꙋ ꙗкѡ и҆мы́й, ст҃и́телю нїко́лае бл҃же́нне, сп҃си́ мѧ ѿ вре́да, и҆ ѿ мꙋ́жъ крове́й и҆зба́ви мѧ̀."),
    col2("Приста́нище тѧ̀ небꙋ́рное, и҆ стѣ́нꙋ неѡбори́мꙋю ст҃и́телю, ны́нѣ стѧжа́хомъ вѣ́рнїи, и҆ сто́лпъ крѣ́пости, и҆ две́рь покаѧ́нїѧ, и҆ наста́вника дꙋ́шъ на́шихъ, и҆ забра́ло."),
  ))
])
