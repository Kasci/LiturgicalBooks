#import "../../../../all.typ": *
  == (14.) #translation.at("M_VOZDV_KRIZA")
#columns(2, gutter: 2pt, [



// ---------------------------------------
// MALA VECIEREN
// ---------------------------------------


  === #translation.at("M")
  ==== #translation.at("HOSPODI_VOZVACH")
  #generateTable((
    
    // HV Stich na 4
    sText("4:"),
    gText("Ѿ стра́жи ᲂу҆́треннїѧ до но́щи, ѿ стра́жи ᲂу҆́треннїѧ, да ᲂу҆пова́етъ і҆и҃ль на гдⷭ҇а."),
    "",
    jObj4("",1, "Нбⷭ҇ныхъ чинѡ́въ", "Крⷭ҇тъ возно́ситсѧ, ꙳ и҆ де́мѡни прогонѧ́ютсѧ, ꙳ разбо́йникъ є҆де́ма ᲂу҆́бѡ врата̀ ѿверза́етъ, ꙳ сме́рть ᲂу҆мерщвлѧ́етсѧ, и҆ ны́нѣ пꙋста̀ ꙗ҆ви́сѧ, ꙳ хрⷭ҇то́съ велича́етсѧ. ꙳ тѣ́мъ весели́тесѧ всѝ земноро́днїи, ꙳ клѧ́тва разрꙋши́сѧ."),
    
    // HV Stich na 3
    sText("3:"),
    gText("Ꙗ҆́кѡ ᲂу҆ гдⷭ҇а млⷭ҇ть, и҆ мно́гое ᲂу҆ негѡ̀ и҆збавле́нїе, и҆ то́й и҆зба́витъ і҆и҃лѧ ѿ всѣ́хъ беззако́нїй є҆гѡ̀."),
    "",
    jObj4("",none, "", "Крⷭ҇тъ возно́ситсѧ, ꙳ ..."),
    
    // HV Stich na 2
    sText("2:"),
    gText("Хвали́те гдⷭ҇а всѝ ꙗ҆зы́цы, похвали́те є҆го̀ всѝ лю́дїе."),
    "",
    jObj4("",none, "", "Прїиди́те боголюби́вїи всѝ, ꙳ крⷭ҇тъ честны́й возноси́мый ви́дѧще, ꙳ возвели́чимъ кꙋ́пнѡ, и҆ сла́вꙋ дади́мъ ꙳ є҆ди́номꙋ и҆зба́вителю и҆ бг҃ꙋ, взыва́юще: ꙳ распны́йсѧ на дре́вѣ крⷭ҇тнѣмъ, ꙳ не пре́зри молѧ́щихсѧ на́съ."),
    
    // HV Stich na 1
    sText("1:"),
    gText("Ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ, и҆ и҆́стина гдⷭ҇нѧ пребыва́етъ во вѣ́къ."),
    "",
    jObj4("",none, "", "Го́ресть дре́вле ѡ҆слажда́ѧ мѡѷсе́й, ꙳ и҆зба́ви і҆и҃лѧ, ѻ҆́бразомъ крⷭ҇тъ прописꙋ́ѧ: ꙳ мы́ же сего̀ всѝ бжⷭ҇твеннѡ вѣ́рнїи, ꙳ та́инственнѡ воѡбража́юще въ сердца́хъ на́шихъ всегда̀, ꙳ спаса́емсѧ держа́вою є҆гѡ̀."),
    
    // S:I:
    col2(gText(translation.at("SI"))),
    "",
    jObj4("",6, "", "Дне́сь са́дъ живо́тный, ѿ земны́хъ незаходи́мыхъ нѣ́дръ происхо́дитъ, на не́мъ пригвожде́ннагѡ хрⷭ҇та̀ и҆звѣствꙋ́етъ воскресе́нїе: и҆ воздвиза́емый рꙋка́ми свѧще́нническими, тогѡ̀ на нб҃са̀ возвѣща́етъ возноше́нїе. и҆́мже на́ше смѣше́нїе, ѿ є҆́же на зе́млю паде́нїѧ, на нб҃сѣ́хъ жи́тельствꙋетъ. тѣ́мже благода́рственнѣ возопїи́мъ: гдⷭ҇и, вознесы́йсѧ на не́мъ, и҆ тѣ́мъ совозне́съ на́съ, нбⷭ҇ныѧ твоеѧ̀ ра́дости сподо́би, ꙗ҆́кѡ чл҃вѣколю́бецъ."),
  ))
  ==== #translation.at("STICHOVNI")
  #generateTable((
    
    // S Stich na 1
    sText("1:"),
    jObj4("",2, "До́ме є҆ѵфра́ѳовъ", "Водо́ю бг҃отво́рною, ꙳ и҆ кро́вїю твое́ю, сло́ве, ꙳ свѣ́тлѡ цр҃ковь ᲂу҆краша́етсѧ, ꙳ ꙗ҆́кѡ невѣ́ста, ꙳ крⷭ҇та̀ сла́вꙋ пою́щи."),
    "",
    gText(jObj4("",none, "", "Возноси́те гдⷭ҇а бг҃а на́шего, и҆ покланѧ́йтесѧ подно́жїю нѡ́гꙋ є҆гѡ̀, ꙗ҆́кѡ свѧ́то є҆́сть.")),
    
    // S Stich na 2
    sText("2:"),
    jObj4("",none, "", "Копїѐ со крⷭ҇то́мъ, ꙳ гво́зди, и҆ и҆на̑ѧ, ꙳ и҆́миже живоно́сное ꙳ хрⷭ҇то́во пригвозди́сѧ тѣ́ло, ꙳ возносѧ́ще поклони́мсѧ."),
    "",
    gText(jObj4("",none, "", "Бг҃ъ же цр҃ь на́шъ пре́жде вѣ́ка, содѣ́ла спасе́нїе посредѣ̀ землѝ.")),
    
    // S Stich na 3
    sText("3:"),
    jObj4("",none, "", "Є҆гда̀ а҆мали́ка ꙳ мѡѷсе́й побѣжда́ше, ꙳ на высотꙋ̀ рꙋ́цѣ и҆мѣ́ѧ ꙳ крⷭ҇тоѧвле́ннѡ, ꙳ ѡ҆бразова́ше хрⷭ҇то́вꙋ стрⷭ҇ть пречⷭ҇тꙋю."),
    
    // S:I:
    col2(gText(translation.at("SI"))),
    "",
    jObj4("",6, "", "Дне́сь дре́во ꙗ҆ви́сѧ, дне́сь ро́дъ є҆вре́йскїй поги́бе, дне́сь вѣ́рными цари̑ вѣ́ра ꙗ҆влѧ́етсѧ, и҆ а҆да́мъ дре́ва ра́ди и҆спадѐ, и҆ па́ки дре́вомъ де́мѡни вострепета́ша: всеси́льне гдⷭ҇и, сла́ва тебѣ̀."),
  ))
  ==== #translation.at("TROPAR")
  #generateTable((
    
    // Tropar 1
    sText($#sym.dot$),
    jObj4("",1, "", "Спасѝ, гдⷭ҇и, лю́ди твоѧ̑, и҆ благословѝ достоѧ́нїе твоѐ, побѣ̑ды на сопроти̑вныѧ да́рꙋѧ, и҆ твоѐ сохранѧ́ѧ крⷭ҇то́мъ твои́мъ жи́тельство."),
    
    // Note 1: after T
    cText[$#sym.ast.circle$],
    cText([По ѿпꙋще́нїи же ма́лыѧ вече́рни, вхо́дитъ є҆кклисїа́рхъ со і҆ере́емъ и҆ дїа́кономъ и҆ параекклисїа́рхомъ въ же́ртвенникъ со свѣща́ми, и҆ ѡ҆блачи́тсѧ і҆ере́й, и҆ дїа́конъ: и҆ кади́въ честны́й крⷭ҇тъ, глаго́летъ: Благословѝ, влады́ко. І҆ере́й: Бл҃гослове́нъ бг҃ъ на́шъ: Та́же, Трист҃о́е, и҆ по Ѻ҆́ч҃е на́шъ: тропа́рь крⷭ҇та̀: Спасѝ, гдⷭ҇и, лю́ди твоѧ̑: Сла́ва, и҆ ны́нѣ, конда́къ. И҆ взима́етъ і҆ере́й честны́й крⷭ҇тъ съ блю́домъ на главꙋ̀, и҆ вно́ситъ є҆го̀ во ст҃ы́й ѻ҆лта́рь: пред̾идꙋ́щымъ же предъ ни́мъ со двѣма̀ лампа́дами. И҆ полага́етъ честны́й крⷭ҇тъ на ст҃о́й трапе́зѣ на є҆ѵⷢ҇льскомъ мѣ́стѣ, и҆ вжига́ютъ предъ ни́мъ свѣщꙋ̀ на всю̀ но́щь: а҆ є҆ѵⷢ҇лїе поставлѧ́етъ на го́рнее мѣ́сто.]),
  ))
  #colbreak()


// ---------------------------------------
// VELKA VECIEREN
// ---------------------------------------


  === #translation.at("V")
  ==== #translation.at("HOSPODI_VOZVACH")
  #generateTable((
    
    // HV Stich na 8
    sText("8:"),
    gText("И҆з̾ глꙋбины̀ воззва́хъ къ тебѣ̀ гдⷭ҇и, гдⷭ҇и, ᲂу҆слы́ши гла́съ мо́й."),
    "",
    jObj4("",6, "Всѐ ѿло́жше", "Крⷭ҇тъ воздвиза́емь, ꙳ на не́мъ вознесе́ннагѡ ꙳ стрⷭ҇ть пречⷭ҇тꙋю, ꙳ пѣ́ти повелѣва́етъ тва́ри все́й. ꙳ на то́мъ бо ᲂу҆би́въ на́съ ᲂу҆би́вшаго, ꙳ ᲂу҆мерщвлє́нныѧ ѡ҆живи́лъ є҆́сть, ꙳ и҆ ᲂу҆добрѝ, и҆ на нб҃сѣ́хъ жи́ти сподо́би ꙗ҆́кѡ милосе́рдъ, ꙳ премно́жествомъ бл҃гости. ꙳ тѣ́мъ ра́дꙋющесѧ, ꙳ вознесе́мъ и҆́мѧ є҆гѡ̀, ꙳ и҆ тогѡ̀ возвели́чимъ ꙳ кра́йнее снизхожде́нїе."),
    
    // HV Stich na 7
    sText("7:"),
    gText("Да бꙋ́дꙋтъ ᲂу҆́ши твоѝ, вне́млющѣ гла́сꙋ моле́нїѧ моегѡ̀."),
    "",
    jObj4("",none, "", "Крⷭ҇тъ воздвиза́емь, ꙳ ..."),
    
    // HV Stich na 6
    sText("6:"),
    gText("А҆́ще беззакѡ́нїѧ на́зриши гдⷭ҇и, гдⷭ҇и, кто̀ постои́тъ; ꙗ҆́кѡ ᲂу҆ тебѐ ѡ҆чище́нїе є҆́сть."),
    "",
    jObj4("",none, "", "Крⷭ҇тъ воздвиза́емь, ꙳ ..."),
    
    // HV Stich na 5
    sText("5:"),
    gText("И҆́мене ра́ди твоегѡ̀ потерпѣ́хъ тѧ̀ гдⷭ҇и, потерпѣ̀ дꙋша̀ моѧ̀ въ сло́во твоѐ, ᲂу҆пова̀ дꙋша̀ моѧ̀ на гдⷭ҇а."),
    "",
    jObj4("",none, "", "Мѡѷсе́й пред̾ѡбрази́ тѧ, ꙳ рꙋ́ки просте́ръ на высотꙋ̀, ꙳ и҆ побѣжда́ше а҆мали́ка мꙋчи́телѧ, ꙳ крⷭ҇те честны́й, вѣ́рныхъ похвало̀, ꙳ страда́льцєвъ ᲂу҆твержде́нїе, ꙳ а҆пⷭ҇лѡвъ ᲂу҆добре́нїе, ꙳ пра́ведныхъ побо́рниче, ꙳ всѣ́хъ прпⷣбныхъ спаси́телю. ꙳ тѣ́мъ тѧ̀ воздвиза́ема ꙳ зрѧ́щи тва́рь, весели́тсѧ, ꙳ и҆ торжествꙋ́етъ сла́вѧщи хрⷭ҇та̀, ꙳ тобо́ю разстоѧ̑щаѧ собра́вшаго, ꙳ кра́йнею бл҃гостїю."),
    
    // HV Stich na 4
    sText("4:"),
    gText("Ѿ стра́жи ᲂу҆́треннїѧ до но́щи, ѿ стра́жи ᲂу҆́треннїѧ, да ᲂу҆пова́етъ і҆и҃ль на гдⷭ҇а."),
    "",
    jObj4("",none, "", "Мѡѷсе́й пред̾ѡбрази́ тѧ, ..."),
    
    // HV Stich na 3
    sText("3:"),
    gText("Ꙗ҆́кѡ ᲂу҆ гдⷭ҇а млⷭ҇ть, и҆ мно́гое ᲂу҆ негѡ̀ и҆збавле́нїе, и҆ то́й и҆зба́витъ і҆и҃лѧ ѿ всѣ́хъ беззако́нїй є҆гѡ̀."),
    "",
    jObj4("",none, "", "Мѡѷсе́й пред̾ѡбрази́ тѧ, ..."),
    
    // HV Stich na 2
    sText("2:"),
    gText("Хвали́те гдⷭ҇а всѝ ꙗ҆зы́цы, похвали́те є҆го̀ всѝ лю́дїе."),
    "",
    jObj4("",none, "", "Крⷭ҇те пречестны́й, ꙳ є҆го́же ѡ҆бстоѧ́тъ чи́ни а҆́гг҃льстїи веселѧ́щесѧ, ꙳ дне́сь воздвиза́емь, ꙳ бжⷭ҇твеннымъ манове́нїемъ возно́сиши всѧ̑, ꙳ ѡ҆краде́нїемъ снѣ́ди ѿгна̑нныѧ, ꙳ и҆ въ сме́рть попо́лзшыѧсѧ. ꙳ тѣ́мже тѧ̀ сердцы̀ и҆ ᲂу҆стна́ми ꙳ вѣ́рнїи лобыза́юще, ꙳ свѧще́нїе почерпа́емъ, ꙳ возноси́те, вопїю́ще, ꙳ хрⷭ҇та̀ пребл҃га́го бг҃а, ꙳ и҆ тогѡ̀ покланѧ́йтесѧ бжⷭ҇твенномꙋ подно́жїю."),
    
    // HV Stich na 1
    sText("1:"),
    gText("Ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ, и҆ и҆́стина гдⷭ҇нѧ пребыва́етъ во вѣ́къ."),
    "",
    jObj4("",none, "", "Крⷭ҇те пречестны́й, ꙳ ..."),
    
    // S:I:
    col2(gText(translation.at("SI"))),
    "",
    jObj4("",2, "", "Прїиди́те всѝ ꙗ҆зы́цы, благослове́нномꙋ дре́вꙋ поклони́мсѧ, и҆́мже бы́сть вѣ́чнаѧ пра́вда. пра́ѻтца бо а҆да́ма прельсти́вый дре́вомъ, крⷭ҇то́мъ прельща́етсѧ: и҆ па́даетъ низве́рженъ паде́нїемъ стра́ннымъ, мꙋчи́тельствомъ ѡ҆держа́вый ца́рское зда́нїе. кро́вїю бж҃їею ꙗ҆́дъ ѕмі́евъ ѿмыва́етсѧ, и҆ клѧ́тва разрꙋши́сѧ ѡ҆сꙋжде́нїѧ пра́веднымъ сꙋдо́мъ пра́веднагѡ, непра́веднымъ сꙋдо́мъ пра́ведникꙋ ѡ҆сꙋжде́нꙋ бы́вшꙋ: дре́вомъ бо подоба́ше дре́во и҆сцѣли́ти, и҆ стрⷭ҇тїю безстра́стнагѡ ꙗ҆̀же на дре́вѣ разрѣши́ти стра̑сти ѡ҆сꙋжде́ннагѡ. но сла́ва хрⷭ҇тѐ цр҃ю̀, є҆́же ѡ҆ на́съ твоемꙋ̀ мꙋ́дромꙋ смотре́нїю, и҆́мже спа́слъ є҆сѝ всѣ́хъ, ꙗ҆́кѡ бл҃гъ и҆ чл҃вѣколю́бецъ."),
  ))
  ==== #translation.at("LITIA")
  #generateTable((
    
    // L Stich na 1
    sText("1:"),
    jObj4("",1, "", "Дне́сь ꙗ҆́кѡ вои́стиннꙋ свѧтовѣща́нный глаго́лъ дв҃довъ коне́цъ прїѧ́тъ: се́ бо ꙗ҆́вѣ пречⷭ҇тыхъ но́гъ твои́хъ покла́нѧемсѧ подно́жїю, и҆ на сѣ́нь крилꙋ̑ твоє́ю надѣ́ющесѧ, всеще́дрый, вопїе́мъ тѝ: да зна́менаетсѧ на на́съ свѣ́тъ лица̀ твоегѡ̀. правосла́вныхъ люде́й твои́хъ ро́гъ вознесѝ, честна́гѡ крⷭ҇та̀ твоегѡ̀ воздви́женїемъ, хрⷭ҇тѐ многоми́лостиве."),
    
    // L Stich na 2
    sText("2:"),
    jObj4("",none, "", "Насажде́нное въ кра́нїевѣ мѣ́стѣ дре́во сꙋ́щагѡ живота̀, на не́мже содѣ́ла спасе́нїе превѣ́чный цр҃ь посредѣ̀ землѝ, возноси́мо дне́сь, ѡ҆свѧща́етъ мі́ра концы̀, и҆ ѡ҆бновлѧ́етсѧ воскресе́нїѧ до́мъ. ра́дꙋютсѧ а҆́гг҃ли на нб҃сѝ, и҆ веселѧ́тсѧ человѣ́цы на землѝ, дв҃дски вопїю́ще и҆ глаго́люще: возноси́те гдⷭ҇а бг҃а на́шего, и҆ покланѧ́йтесѧ подно́жїю но́гъ є҆гѡ̀, ꙗ҆́кѡ ст҃о є҆́сть: подаѧ́й мі́рꙋ ве́лїю ми́лость."),
    
    // L Stich na 3
    sText("3:"),
    jObj4("",none, "", "Проѻбразꙋ́ѧ крⷭ҇тъ тво́й, хрⷭ҇тѐ, патрїа́рхъ і҆а́кѡвъ, внꙋкѡ́мъ бл҃гослове́нїе да́рꙋѧ, на глава́хъ премѣнє́ны рꙋ́ки сотворѝ. є҆го́же сп҃се, мы̀ дне́сь возносѧ́ще взыва́емъ: да́рꙋй хрⷭ҇толюби́вомꙋ во́инствꙋ побѣ̑ды, ꙗ҆́кѡ кѡнстанті́нꙋ ѡ҆долѣ́нїе."),
    
    // L Stich na 4
    sText("4:"),
    jObj4("",2, "", "Бжⷭ҇твенное сокро́вище въ землѝ скрыва́емо, жизнода́вца крⷭ҇тъ, на нб҃сѣ́хъ показа́сѧ царю̀ благочести́вомꙋ, и҆ побѣ́ды на врагѝ подписа́нїе ꙗ҆влѧ́етъ разꙋ́мнѡ: є҆го́же ра́дꙋѧсѧ вѣ́рою и҆ любо́вїю, бжⷭ҇твеннѡ восте́къ къ высотѣ̀ зрѣ́нїѧ, тща́нїемъ же того̀ ѿ земны́хъ нѣ́дръ и҆знесѐ, во и҆збавле́нїе мі́ра, и҆ спасе́нїе дꙋ́шъ на́шихъ."),
    
    // L Stich na 5
    sText("5:"),
    jObj4("",none, "", "Рꙋ́къ премѣне́нїе патрїа́рха і҆а́кѡва на благослове́нїе ча̑дъ, держа́вное крⷭ҇та̀ твоегѡ̀ пред̾ѧвлѧ́ше зна́менїе: є҆го́же мы̀ держа́ще тве́рда храни́телѧ де́мѡнскїѧ всемо́щнѡ ѿго́нимъ полкѝ, и҆ велїа́ровꙋ горды́ню въ не́мъ низлага́емъ, вражде́бнѣйшагѡ а҆мали́ка побѣжда́емъ всегꙋби́тельнꙋю си́лꙋ. того̀ и҆ ны́нѣ возноси́ма бл҃гочестивомꙋ́дреннѡ вѣ́рнїи, во ѡ҆чище́нїе грѣхѡ́въ, твое́й бл҃гости во многомножа́йшемъ гла́сѣ вопїю́ще прино́симъ: гдⷭ҇и поми́лꙋй, и҆зъ дв҃ы воплоти́выйсѧ, ᲂу҆ще́дри рꙋ́къ твои́хъ, бл҃же, мꙋ́дрое созда́нїе."),
    
    // L Stich na 6
    sText("6:"),
    jObj4("",none, "", "Ты̀ мо́й покро́въ держа́венъ є҆сѝ, трича́стный крⷭ҇те хрⷭ҇то́въ. ѡ҆свѧти́ мѧ си́лою твое́ю, да вѣ́рою и҆ любо́вїю покланѧ́юсѧ, и҆ сла́влю тѧ̀."),
    
    // L Stich na 7
    sText("7:"),
    jObj4("",4, "", "Воспле́щемъ дне́сь пѣ́сненное торжество̀, и҆ свѣ́тлымъ лице́мъ, и҆ ѧ҆зы́комъ ꙗ҆́снѡ возопїи́мъ: на́съ ра́ди, хрⷭ҇тѐ, сꙋ́дъ прїе́мый, и҆ ѡ҆плева̑нїѧ и҆ ра̑ны, и҆ червлени́цею ѡ҆дѣ́ѧвыйсѧ, и҆ на крⷭ҇тъ возше́дъ, є҆го́же ви́дѣвше со́лнце и҆ лꙋна̀, свѣ́тъ скры́ша, и҆ стра́хомъ землѧ̀ колеба́шесѧ, и҆ завѣ́са цр҃ко́внаѧ раздра́сѧ на дво́е. ты̀ и҆ ны́нѣ да́рꙋй крⷭ҇тъ тво́й честны́й на́мъ, блюсти́телѧ и҆ храни́телѧ, и҆ прогони́телѧ де́мѡнѡвъ, ꙗ҆́кѡ да всѝ ѡ҆блобыза́юще, вопїе́мъ є҆мꙋ̀: спаси́ ны, крⷭ҇те, си́лою твое́ю, ѡ҆свѧти́ ны свѣ́тлостїю твое́ю, честны́й крⷭ҇те, и҆ ᲂу҆крѣпи́ ны воздви́женїемъ твои́мъ: ꙗ҆́кѡ свѣ́тъ на́мъ дарова́нъ є҆сѝ, и҆ спасе́нїе дꙋ́шъ на́шихъ."),
    
    // L Stich na 8
    sText("8:"),
    jObj4("",none, "", "Свѣтосїѧ́ненъ ѕвѣзда́ми ѻ҆́бразъ предпоказа̀, крⷭ҇те, побѣ́дꙋ ѡ҆долѣ́нїѧ, благочести́вомꙋ царю̀ вели́комꙋ, є҆го́же ма́ти є҆ле́на и҆з̾ѡбрѣ́тши, мїроѧвле́нна сотворѝ, и҆ тѧ̀ дне́сь воздви́жꙋще, вѣ́рныхъ ли́цы зове́мъ: просвѣти́ ны свѣ́тлостїю твое́ю, крⷭ҇те живоно́сный, ѡ҆свѧти́ ны крѣ́постїю твое́ю, всечⷭ҇тны́й крⷭ҇те, и҆ ᲂу҆тверди́ ны воздви́женїемъ твои́мъ, воздвиза́емый ко ѡ҆полче́нїю врагѡ́въ."),
    
    // S:I:
    col2(gText(translation.at("SI"))),
    "",
    jObj4("",none, "", "Честна́гѡ крⷭ҇та̀, хрⷭ҇тѐ, дѣ́йство проѡбрази́въ мѡѷсе́й, побѣдѝ проти́внаго а҆мали́ка въ пꙋсты́ни сїна́йстѣй: є҆гда́ бо простира́ше рꙋ́цѣ, крⷭ҇та̀ ѻ҆́бразъ творѧ̀, ᲂу҆крѣплѧ́хꙋсѧ лю́дїе: ны́нѣ же веще́й сбытїѐ въ на́съ и҆спо́лнисѧ, дне́сь крⷭ҇тъ воздвиза́етсѧ, и҆ де́мѡни бѣ́гаютъ, дне́сь тва́рь всѧ̀ ѿ тлѝ свободи́сѧ: всѧ̑ бо крⷭ҇та̀ ра́ди возсїѧ́ша на́мъ дарова̑нїѧ. тѣ́мже ра́дꙋющесѧ всѝ, припа́даемъ тебѣ̀, глаго́люще: ꙗ҆́кѡ возвели́чишасѧ дѣла̀ твоѧ̑ гдⷭ҇и, сла́ва тебѣ̀."),
  ))
  ==== #translation.at("STICHOVNI")
  #generateTable((
    
    // S Stich na 1
    sText("1:"),
    jObj4("",5, "", "Ра́дꙋйсѧ, живоно́сный крⷭ҇те, благоче́стїѧ непобѣди́маѧ побѣ́да, две́рь ра́йскаѧ, вѣ́рныхъ ᲂу҆твержде́нїе, цр҃кве ѡ҆гражде́нїе, и҆́мже тлѧ̀ разори́сѧ и҆ ᲂу҆праздни́сѧ, и҆ попра́сѧ сме́ртнаѧ держа́ва, и҆ вознесо́хомсѧ ѿ землѝ къ нбⷭ҇нымъ: ѻ҆рꙋ́жїе непобѣди́мое, бѣсѡ́въ сопротивобо́рче, сла́ва мч҃никѡвъ, преподо́бныхъ ꙗ҆́кѡ вои́стиннꙋ ᲂу҆добре́нїе, приста́нище спасе́нїѧ, да́рꙋѧй мі́рꙋ ве́лїю ми́лость."),
    "",
    gText(jObj4("",none, "", "Возноси́те гдⷭ҇а бг҃а на́шегѡ, и҆ покланѧ́йтесѧ подно́жїю нѡ́гꙋ є҆гѡ̀, ꙗ҆́кѡ свѧ́то є҆́сть.")),
    
    // S Stich na 2
    sText("2:"),
    jObj4("",none, "", "Ра́дꙋйсѧ, гдⷭ҇ень крⷭ҇те, и҆́мже разрѣши́сѧ ѿ клѧ́твы человѣ́чество, сꙋ́щїѧ ра́дости зна́менїе, прогонѧ́ѧй врагѝ во твое́мъ воздви́женїи, всече́стне. на́мъ помо́щниче, царе́й держа́ва, крѣ́пость пра́ведныхъ, свѧще́нникѡвъ благолѣ́пїе, воѡбража́емый, и҆ лю́тыхъ и҆збавлѧ́ѧй: же́зле си́лы, и҆́мже пасе́мсѧ. ѻ҆рꙋ́жїе ми́ра, є҆го́же со стра́хомъ ѡ҆бстоѧ́тъ а҆́гг҃ли, хрⷭ҇та̀ бжⷭ҇твеннаѧ сла́ва, подаю́щагѡ мі́рꙋ ве́лїю ми́лость."),
    "",
    gText(jObj4("",none, "", "Бг҃ъ же цр҃ь на́шъ пре́жде вѣ́ка, содѣ́ла спасе́нїе посредѣ̀ землѝ.")),
    
    // S Stich na 3
    sText("3:"),
    jObj4("",none, "", "Ра́дꙋйсѧ, слѣпы́хъ наста́вниче, немощны́хъ врачꙋ̀, воскресе́нїе всѣ́хъ ᲂу҆ме́ршихъ, воздви́гнꙋвый ны̀ во тлю̀ па́дшыѧ, крⷭ҇те чⷭ҇тны́й, и҆́мже разрꙋши́сѧ клѧ́тва, и҆ процвѣтѐ нетлѣ́нїе, и҆ земні́и ѡ҆божи́хомсѧ, и҆ дїа́волъ всеконе́чнѡ низве́ржесѧ. дне́сь воздвиза́ема тѧ̀ ви́дѧще рꙋка́ми а҆рхїере́йскими, возно́симъ вознесе́ннаго посредѣ̀, и҆ тебѣ̀ покла́нѧемсѧ, почерпа́юще бога́тнѡ ве́лїю ми́лость."),
    
    // S:I:
    col2(gText(translation.at("SI"))),
    "",
    jObj4("",8, "", "Є҆го́же дре́вле мѡѷсе́й проѡбразова́лъ собо́ю, а҆мали́ка низложи́въ побѣдѝ, и҆ дв҃дъ пѣснопѣ́вецъ, подно́жїю твоемꙋ̀, вопїѧ̀, кла́нѧтисѧ повелѣва́ше: честно́мꙋ крⷭ҇тꙋ̀ твоемꙋ̀, хрⷭ҇тѐ бж҃е, дне́сь грѣ́шнїи кла́нѧемсѧ, ᲂу҆стна́ми недосто́йными, тѧ̀ и҆зво́лившаго пригвозди́тисѧ на не́мъ, воспѣва́юще мо́лимсѧ: гдⷭ҇и, съ разбо́йникомъ црⷭ҇твїѧ твоегѡ̀ сподо́би на́съ."),
  ))
  ==== #translation.at("TROPAR")
  #generateTable((
    
    // Tropar 1
    sText($#sym.dot$),
    jObj4("",1, "", "Спасѝ, гдⷭ҇и, лю́ди твоѧ̑, и҆ благословѝ достоѧ́нїе твоѐ, побѣ̑ды на сопроти̑вныѧ да́рꙋѧ, и҆ твоѐ сохранѧ́ѧ крⷭ҇то́мъ твои́мъ жи́тельство."),
  ))
])
